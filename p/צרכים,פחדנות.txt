
האמונה הזו דנה בצורך של בני האדם, בתקווה. כאן, האדם המגדיר מאמין שאנשים אחרים לא יקיימו תמונת מראה, כלומר לא ישימו לב, לצורך שלו בתקווה. הוא מאמין שעליו להסתיר משאר העולם את תקוותיו ושאיפותיו, על מנת שלא יוכלו לחבל בתכניות שלו לעתיד. הרי בסוף לכל אחד יש תכניות משלו, אבל לא כולם יוכלו תמיד להתגשם.

מה הוא בוחר לעשות?
האדם המגדיר משתדל שלא לקחת סיכונים. הוא שומר על שאיפותיו בסוד, ובונה תכניות בטוחות ככל שניתן לעתיד, על מנת שאיש לא יוכל לחבל בהן. כאשר הוא מגלה על השאיפות של אחרים, הוא מחפש את החולשות בהן ומנסה לנצל זאת לטובתו. הוא רוצה להכשיל אחרים לפני שיגלו מה הוא מתכנן ויקדימו להכשיל אותו. 

אז מהי התגלית? מהו הלקח שהאדם מעולם לא הבין - שמעולם לא לימדו אותו לגבי המציאות? בואו נספר לאדם המגדיר היכן הטעות שלו.

במובן מסויים, הוא צודק. חשיבותו של אלמנט ההפתעה ידועה לכל, אז ככל שנפתיע את המתחרים שלנו, כך נוכל להגשים את תכניותנו לפני שאחרים יספיקו להפריע לנו. כמו כן, תמיד יכול להיות אדם בסביבתנו, שרוצה ברעתנו בלי שנדע על כך. אז איך נוכל לתכנן קדימה כשמישהו מכשיל אותנו בסתר? אולי באמת עדיף לשמור על תקוונתינו בסוד.
עם זאת, לא תמיד זה מתאפשר. לעיתים נעשה טעות, או שמישהו אחר ייעשה עבודת חקר טובה מספיק, והתכנית שלנו תדלוף החוצה. אז מה עושים במצב כזה? מוותרים?
כעת נזכיר, שהגדרנו את התקווה כצורך, ולכן וויתור לא בא בחשבון. גם כשתכניתו נחשפה - חובתו של האדם המגדיר להמשיך להילחם גם בגלוי. כי כל עוד לא הכריעו אותו, המשחק לא נגמר. הוא לא הפסיד, והוא לא הולך לוותר כלכך בקלות. ואמנם זה מפחיד להילחם במישהו שיודע עליך יותר משאתה יודע עליו, אבל כוחו של הפחד כלל לא משתווה לכוחה של התקווה. הרי בסוף גם הפחד וגם התקווה, שניהם רק הערכות למה שעתיד לבוא. אלא שלתקווה יש גב מוצק במציאות, והוא ההתחייבות שלי לעשות כל מה שאני יכול כדי שהיא תתגשם. הפחד, לעומתה, אין בהכרח מי שיכוון לשם. ואם מישהו מאיים להגשים את פחדיי, או מראה סימנים שכוונתו לפגוע בשאיפותיי, עליי להתייחס אליו כאל איום אמיתי עד שיוכח אחרת, ולפעול אקטיבית כנגדו.

לסיכום, מגיע לנו שאחרים יכירו בתקוות שלנו, ואנו לא מחוייבים להסתיר אותם, כל עוד אנחנו מוכנים להילחם נגד כל מי שייעז לאיים עליהם. זהו כוחה של התקווה, ובדיוק בגלל רוח הלחימה שלנו, היא תמיד תנצח את הפחד.